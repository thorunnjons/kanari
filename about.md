---
layout: page
title: Um okkur
permalink: "/about/"

---
Um okkur

Bienvenidos og takk fyrir að heimsækja síðuna okkar!

![](/uploads/57538151_10156416802232896_3346958685380280320_o.jpg)

Við hjónin, Þórunn og Yasser, fluttum til Gran Canaria ásamt dóttur okkar sumarið 2018. Þessi eyja varð fyrir valinu af nokkrum ástæðum, en þar bar hæst að Yasser á þar ættingja og vini frá Kúbu, þar sem hann er fæddur og uppalinn, auk þess sem við erum eyjaskeggjar út í gegn eftir búsetu á eyjum allt okkar líf. Áður en við fluttumst til Gran Canaria bjuggum við á Íslandi í rúmt ár, en þar áður bjuggum við í Havana á Kúbu, þar sem við kynntumst, og okkur hugnast vel hversu margt Gran Canaria og Kúba eiga sameiginlegt, til dæmis spænskuna sem er keimlík á þessum tveimur eyjum.

Fyrstu mánuðina bjuggum við í Vega de San Mateo, sem er í um 850 metrum yfir sjávarmáli. Okkur þótti heldur kalt og rakt þar í bæ, svo við færðum okkur fljótlega neðar og búum núna í Valsequillo, sem er 560 metra yfir sjávarmáli og um 15 mínútur frá Telde (25 mínútur frá flugvellinum).

Við höfum farið í gegnum alla helstu pappírsvinnu sem þarf til að koma undir sig fótunum á eyjunni, hvort sem það snýr að residency, að fá spænskt ökuskírteini, að skrá barn í leikskóla, eða að skrá sig hjá skattinum. Við höfum fengið ótal „computer says no“ á leiðinni og höfum lært mikið í þessu ferli - þá kannski helst þrautseigju og ákveðni gagnvart skriffinskunni. En með í farteskinu höfðum við svo til óendanlegt magn af þolinmæði eftir búsetu á Kúbu með tilheyrandi pappírsvinnu og hraðahindrunum.

Við ákváðum nýverið að stofna þessa síðu til að deila okkar reynslu af búsetu á Gran Canaria en við viljum auk þess sýna heiminum að Kanaríeyjar eru meira en enska og ameríska ströndin. Hvort sem það er loftslag, náttúra, strandir eða afþreying þá ættu allir að finna eitthvað við sitt hæfi.